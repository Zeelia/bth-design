---
---
Redovisning kmom02
=========================

Kursmoment 2 har varit väldigt svårt för mig att ta mig igenom. Det var många nya verktyg i utvecklingsmiljön, och jag fick lite problem med dem. Git, Make, NPM, Node-moduler (så som less), font-awesome, symlinks som användes av Node, osv... Men jag antar att en anledning till varför vi ska programmera/arbeta på detta sätt, är att det återspeglar hur det ser ut i verkligheten, när man jobbar som programmerare! Så det har varit lärorikt och viktigt att få komma in i detta. Jag hade tidigare jobbat med font-awesome och Node.js, men aldrig med Git eller Make. Make verkar dock vara ganska smidigt för att automatisera olika tasks. Förr om tiden brukade jag skriva egna batch skript på Windows i liknande syfte. Smidigt!

Trots problemen tycker jag det är jättesmidigt att jobba med LESS. Jag har jobbat med Sass tidigare, och språken liknar varandra. Det är skönt att kunna jobba med moduler för att på ett eller annat sätt kunna separera sin kod och få den mer lättläst. Jag hänger dock inte riktigt med på teorin om base/layout ännu. Som jag har förstått det så är base-style i princip när man stylar html-taggar så som `body` eller `h1`, medan layout-style är class-parametrar? I slutändan blir ju layout.less lika nerkluttat som om allt hade varit i en style.css, jag skulle nog hellre dela upp ännu mer detaljerat. Exempelvis sidebar.less, main-content.less, footer.less, osv.

Tanken bakom min design just nu, är att jag ville ha något väldigt simpelt och rent! Det händer dock inte så mycket på sidan &mdash; kan man ens kalla det för en design?!
Men jag tycker att fonten som jag har valt att använda talar väldigt mycket för sig själv, och bidrar till stor del att designen håller ihop. Jag färgade navbaren blå för att försöka få in lite färg (till skillnad från kmom01 där navbaren var grå). Men jag ser framemot när vi får lära oss om färgpaletter och hur man kan tänka med design och färger.
Designen är som sagt väldigt ren och simpel just nu, men min ambition är att försöka utveckla den under kursens gång.

Jag hade problem med alla nya verktyg. Vanligtvis samlar man nog alla verktyg man kommer behöva i ett projekt redan i början innan man börjar programmera, men min TIL blev att ibland behöver man räkna med att nya verktyg införs, och att problem eventuellt kan uppstå! Om man inte räknar med sådant kan man hamna ganska långt efter deadline, som jag nu gör i denna kurs...

---
---
Redovisning kmom01
=========================

Jag har tidigare arbetat med WordPress för att skapa hemsidor, men även använt ett eget CMS som jag tagit fram. Det är dock första gången jag använder composer, git, make... Så det är en del utmaningar. Det var särskilt svårt att få allting att fungera i början, men nu är allt som det ska, trots att jag inte riktigt hänger med på hur allt fungerar ännu.

Jag har inga förutfattade meningar när det kommer till design. Jag ska verkligen bara försöka suga upp all info som en svamp i denna kurs. När jag började lära mig programmering, fokuserade jag bara på själva koden eftersom det var det jag tyckte var roligast. Även idag, tycker jag nog det är det roligaste, men jag inser numer även hur viktigt det är med en bra design.

Det var lite klurigt att style:a sidan med CSS eftersom jag inte hade någon aning om sidans struktur. Men, jag tittade på Mikaels videor en del, och fick på så sätt lite hum. Men det allra bästa var nog att använda "View Source", samt DevTools för att ta reda på vad elementen hette. Att style:a sidan på detta sätt var i princip som att "hacka" sidan, som om man skulle injicera ett custom stylesheet. Dagens TIL blev nog således att jag insåg hur enkelt det är att hacka CSS med hjälp av DevTools. Jag har tidigare använt DevTools för att utveckla CSS för egna webbplatser, men aldrig tidigare för ramverk eller andras webbplatser.
